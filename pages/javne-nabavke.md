---
title: Javne nabavke
lead: true
published: true
---

Od 2014. godine Centar za istraživanje, transparentnost i odgovornost- CRTA je građanski nadzornik u postupcima javnih nabavki.

Zakonom o javnim nabavkama iz 2012. uveden je institut građanskog nadzornika za postupke javnih nabavki čija je procenjena vrednost veća od milijardu dinara. Zakonom o javnim nabavkama je propisano da je građanski nadzornik (NVO ili pojedinac) dužan da nadgleda postupak javne nabavke i u tom cilju on ima stalan uvid u postupak, dokumentaciju i komunikaciju naručioca sa zainteresovanim licima, odnosno ponuđačima. Građanski nadzornik podnosi izveštaj Upravi za javne nabavke i Odboru za finansije Narodne skupštine, odnosno skupštini autonomne pokrajine ili lokalne samouprave i može ukazati javnosti ako je bilo nepravilnosti tokom postupka.