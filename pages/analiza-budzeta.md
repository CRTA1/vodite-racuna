---
title: Analiza Budgžeta
lead: true
categories: nextprev                        
---

<ol class="progtrckr" data-progtrckr-steps="11">
    <a href="{{site.baseurl}}/pages/uvod/">
    <li class="progtrckr-done">1 </li> </a>
    <a href="{{site.baseurl}}/pages/definisanje-budzetskog-zastupanja-i-uloga-civilnog-drustv/"><li class="progtrckr-done">2 </li> </a>
    <a href="{{site.baseurl}}/pages/definicije-osnovnih-pojmova/">
    <li class="progtrckr-done">3 </li> </a>
    <a href="{{site.baseurl}}/pages/institucionalni-okvir-i-nadleznosti-lokalne-samouprave/">
    <li class="progtrckr-done">4 </li> </a>
    <a href="{{site.baseurl}}/pages/analiza-budzeta/">
    <li class="progtrckr-done">5 </li> </a>
    <a href="{{site.baseurl}}/pages/kako-izabrati-problem/">
    <li class="progtrckr-todo">6 </li> </a>
    <a href="{{site.baseurl}}/pages/analiza-aktera/">
    <li class="progtrckr-todo">7 </li> </a>
    <a href="{{site.baseurl}}/pages/2-pretpostavke-i-6-hipoteza-budzetskog-zagovaranja/">
    <li class="progtrckr-todo">8 </li> </a>
    <a href="{{site.baseurl}}/pages/izgradnja-baze-za-budzetsko-zagovaranje/">
    <li class="progtrckr-todo">9</li> </a>
    <a href="{{site.baseurl}}/pages/kampanja/"><li class="progtrckr-todo">10</li> </a>
</ol>
<br/><br/>

<h1 class="post-title">{{ page.title }}</h1>

<br/>

<div class="justify">
Struktura budžeta propisana je Zakonom o budžetskom sistemu. Budžet sadrži opšti i posebni deo. Budžeti gradova i opština često sadrže i obrazloženje u kojem su data detaljnija objašnjenja pojedinih delova budžeta ili pojedinih aproprijacija. Ovaj deo budžeta nije obavezan pa ga gradovi i opštine često ne objave prilikom objavljivanja budžeta. Obrazloženje može biti vrlo korisno za analizu i praćenje budžeta, pa je važno da zahtevamo od lokalnih vlasti da ga objave prilikom objavljivanja budžeta.
<br/>
<b>Opšti deo</b> budžeta sadrži ukupne prihode i primanja budžeta, ukupne rashode i izdatke budžeta i budžetski suficit/deficit.
<br/>
<b>U posebnom delu</b> budžeta prikazani su rashodi koji se iskazuju po organizacionoj, funkcionalnoj i ekonomskoj klasifikaciji, odnosno raspoređuju po PO KORISNICIMA i izvorima prihoda.
Radi lakšeg razumevanja navedenih pojmova, analiziraćemo poseban deo budžeta na primeru koji sledi. </div>

PRIMER: Izvod iz posebnog dela budžeta grada sa programskom strukturom
![analiza-budzeta]({{site.baseurl}}/img/analiza-budzeta-1.png)
![analiza-budzeta]({{site.baseurl}}/img/analiza-budzeta-2.png)

<div class="justify">
<b>Organizaciona klasifikacija</b> nam pokazuje <b>KO</b> su korisnici budžetskog novca. Organizaciona klasifikacija se označava brojem razdela i glave u budžetu i nazivom korisnika. U našem primeru, u razdelu broj 4, glava broj 1, iskazani su rashodi gradske uprave. Dakle, svi rashodi navedeni u datom razdelu i glavi odnose se na rashode koji su planirani za obavljanje određenih poslova gradske uprave.  
<br/>
<b>Korisnike budžeta</b> gradova i opština radi lakše analize budžeta možemo svrstati u 3 grupe, i to:<br/>
1. <b>Direktni korisnici</b> su organi opštine/grada. Uglavnom su to: skupština opštine/grada, predsednik opštine/gradonačelnik, opštinsko/gradsko veće, opštinske/gradske uprave ili sekretarijati, javno pravobranilaštvo.<br/>
2. <b>Indirektni korisnici</b> su ustanove koje se, za obavljanje pojedinih delatnosti iz nadležnosti opštine/grada, osnivaju na lokalnom nivou. To su: ustanove kulture, predškolske ustanove, ustanove iz oblasti turizma, prostornog planiranja i izgradnje, mesne zajednice i sl.<br/>
3. <b>Ostali korisnici</b> budžeta opštine/grada su: škole, ustanove primarne zdravstvene zaštite (Domovi zdravlja), ustanove iz oblasti socijalne zaštite, javna preduzeća i sl. Karakteristično za ove korisnike jeste da se samo delimično finansiraju iz lokalnih budžeta, a da im se sredstva za plate obezbeđuju ili iz budžeta Republike (škole, domovi zdravlja i centri za socijalni rad), ili iz sopstvenih izvora (lokalna javna preduzeća). Pored ovih korisnika, u ostale korisnike lokalnog budžeta mogu se ubrajati i sportski klubovi, udruženja i organizacije, udruženja građana i slične organizacije čije se aktivnosti ili projekti mogu finansirati iz budžeta u skladu sa propisima koji uređuju ove oblasti.<br/>

<b>Funkcionalna klasifikacija</b> daje odogovr na pitanje ŠTA se finansira, odnosno za koje namene se planira i troši budžetski novac. Funkcionalna klasifikacija ne zavisi od korisnika koji određenu funkciju sprovodi, već se vezuje isključivo za namenu, tj. oblast koja se finansira.
<br/>
U našem  budžetskom sistemu, budžetski novac se može planirati i trošiti za sledeće funkcije, odnosno oblasti:<br/>
1. Opšte javne usluge (šifra 1);<br/>
2. Odbrana (šifra 2);<br/>
3. Javni red i bezbednost (šifra 3);<br/>
4. Ekonomski poslovi (šifra 4);<br/>
5. Zaštita životne sredine (šifra 5);<br/>
6. Poslovi stanovanja i zajednice (šifra 6);<br/>
7. Zdravstvo (šifra 7);<br/>
8. Rekreacija, sport, kultura i vere (šifra 8);<br/>
9. Obrazovanje (šifra 9);<br/>
10. Socijalna zaštita (šifra 0).<br/>
<br/>
Funkcionalna klasifikacija se u budžetu iskazuje kao trocifren broj, a šema funkcionalne klasifikacije propisana je Pravilnikom o standardnom klasifikacionom okviru i Kontnom planu za budžetski sistem. U okviru svake od funkcija postoje kategorije i grupe, koje imaju za cilj detanjnije objašnjavanje funkcija. U našem primeru funkcionalna klasifikacija 620 predstavlja sredstva za razvoj zajednice (šifra 6 – Poslovi stanovanja i zajednice). Sada kad smo, pored organizacione klasifikacije, analizirali i funkcionalniju, pored toga što znamo da planirani novac u našem primeru služi obavljanju poslova gradske uprave, znamo i o kojim konkretno poslovima se radi, to su poslovimi stanovanja i razvoja zajednice.  
<br/>
<b>Ekonomska klasifikacija</b> je razvrstavanje prema vrsti prihoda, odnosno rashoda. Ekonomska klasifikacija pokazuje KAKO, odnosno kroz koje vrste prihoda se ubiraju sredstva, odnosno kroz koje troškove se finansira određena funkcija. Konkretno, iskazuje pojedinačna dobra i usluge (kao što su plate, doprinosi, materijal i sl.) i izvršena transferna plaćanja u cilju namirenja pojedinih funkcija budžeta.
<br/>
Ekonomska klasifikacija se u budžetu takođe vidi kao trocifren broj. U našem primeru jedna od ekonomskih klasifikacija je 411 – Plate, dotaci i naknade zaposlenih (zarade), zatim 412 – Socijalni doprinosi na teret poslodavca, 422 – Troškovi službenih putovanja i td. U nastavku analize dela budžeta iz našeg primera, sada znamo da će gradska uprava obavljajući poslove razvoja zajednice potrošiti 5 miliona dinara za plate, 0,7 miliona za doprinose, dok će npr. za materijal potrošiti 1,2 miliona dinara.
<br/>
Pored klasifikacija, u budžetu je sada definisana i <b>programska struktura</b> koju čine program, programske aktivnosti i projekti. U našem primeru u okviru programa broj 1 – Lokalni razvoj i prostorno planiranje (šifra programa 1101) definisana je programska aktivnost Strateško, prostorno i urbanističko planiranje (šifra programske aktivnosti 1101-0001) i projekat - Popis i uknjiženje javne imovine Grada (šifra projekta<br/>: 1101-P1).

Analizom programske strukture imamo dodatne podatke za našu analizu dela budžeta i sada možemo konstatovati da će gradska uprava (organizaciona klasifikacija, razdeo 4, glava 1) sredstva u ukupnom inosu od 17,97 miliona dinara koja su planirana za poslove razvoja zajednice (funkcionalna klasifikacija 620) utrošiti za lokalni razvoj i prostorno planiranje (program 1101), kroz programsku aktivnost 1101-0001 - Strateško, prostorno i urbanističko planiranje, od čega 1,62 miliona dinara na projekat 1101-P1 – Popis i uknjižavanje imovine grada. Takođe, znamo i koliko novca je opredeljeno za pojedine vrste rashoda (ekonomska klasifikacija).
<br/>
Najvažnija promena koja je nastala uvođenjem programskog budžeta jeste premeštanje fokusa budžetiranja sa korisnika, na posao koji korisnik obavlja, što nam omogućava da sagledamo koliko košta neka javna usluga. Takođe, u programskom budžetu je moguće pratiti realizaciju pojedinih projekata, što linijski budžet nije omogućavao bez analize nekih drugih dokumenata (npr. Planove investicije, planove nabavki i sl.).
<br/>
Za proces budžetskog zagovaranja neophodno je razumeti funkcionalnu klasifikaciju  i program, odnosno oblast u kojoj organizacija ili grupa organizacije želi da deluje.
<br/>
Kada se identifikuje oblast za koju smo zainteresovani, prelazi se organizacionu klasifikaciju kako bi se sagledalo koji su to budžetski korisnici (organizacije) koji su zaduženi za obavljanje aktivnosti u okviru naše oblasti delovanja.  Ka ovim korisnicima, tj. Donosiocima odluka je usmerena naša kampanja budžetskog zastupanja.
<br/>
Na kraju, istražujemo na kojim konkretno aproprijacijama (ekonomska klasifikacija) je neophodno izvršiti promene, tj. preraspodelu ili uvećanje sredstava, kako bi identifikovani problem koji je bio povod za našu kampanju bio rešen.

U nastavku dajemo tabelu koja može biti korisna za učesnike u budžetskom zastupanju a u fazi razumevanja funkcije i oblasti u kojoj se nalazi definisani problem i u kojoj je moguće zahtevati budžetsku promenu.
</div>
**Tabela - Veza izmedju programa, sektora i funkcionalne klasifikacije**
![veza-izdemju-programa.png]({{site.baseurl}}/img/veza-izdemju-programa.png)

<div class="justify">
<b>Sredstva rezervi</b>
<br/>
Budžetska promena koju želimo da izazovemo našom kampanjom budžetskog zastupanja  obično se može realizovati na 2 načina:<br/>
1. Preraspodelom već planiranih sredstava;<br/>
2. Obezbeđivanjem dodatnih sredstava za određenu namenu.<br/>
<br/>
Preraspodela sredstava u okviru postojećeg budžeta se naziva promena aproprijacija i ona je definisana <b>Zakonom o budžetskom sistemu</b>.
<br/>
Dodatna sredstva za određene namene mogu se obezbediti rebalansom budžeta ili <b>upotrebom sredstava  budžetske rezerve</b>.
<br/>
<b>Budžetska rezerva</b> je deo planiranih prihoda u budžetu koji se ne raspoređuju unapred, već se koriste se za određene namene tokom budžetske godine. Postoje tekuća i stalna budžetska rezerva.
<br/>
Sredstva <b>tekuće budžetske rezerve</b> koriste se za neplanirane svrhe za koje nisu utvrđene aproprijacije ili za svrhe za koje se u toku godine pokaže da aproprijacije nisu bile dovoljne.
<br/>
<b>Stalna budžetska rezerva</b> koristi se za finansiranje rashoda na ime učešća Republike Srbije, odnosno lokalne vlasti, u otklanjanju posledica vanrednih okolnosti, kao što su zemljotres, poplava, suša, požar, klizišta, snežni nanosi, grad, životinjske i biljne bolesti, ekološka katastrofa i druge elementarne nepogode, odnosno drugih vanrednih događaja, koji mogu da ugroze život i zdravlje ljudi ili prouzrokuju štetu većih razmera.
<br/>
Ova sredstva se troše na osnovu rešenja o upotrebi budžetske rezerve koje donosi nadležni izvršni organ lokalne vlasti, po pravilu opštisnko/gradsko veće, a na predlog  lokalnog organa uprave nadležnog za finansije (odeljenje ili uprava za finansije).
<br/>
Iznos sredstava tekuće I stalne budžetske reserve je limitiran Zakonom o budžetskom sistemu i trenutni limiti iznose maksimalno 2% ukupnih prihoda i primanja od prodaje nefinansijska imovine za tekuću budžetsku rezervu, odnosno maksimalno 0,5% ukupnih prihoda i primanja od prodaje nefinansijska imovine za stalnu budžetsku rezervu.
<br/>
Izveštaj o korišćenju ovih sredstava dostavlja se Narodnoj skupštini, odnosno skupštini lokalne vlasti, uz završni račun budžeta te analizom ovog izveštaja možemo saznati na koji način su izvršne vlasti koristile sredstva rezervi.
<br/>

<br/>

<div align="center">
    <button id="prev"> « Prethodni</button>
    <button id="next">Dalje » </button> 
</div>