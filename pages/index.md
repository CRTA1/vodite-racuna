---
title: Fiskalni Monitor
lead: true
---
<a href="{{ site.baseurl}}/img/projects/fiskalni-monitor-main-logo-horizontal.png"></a>



Ovaj portal ima za cilj da ohrabri građane, medije i sve zainteresovane da razumeju
pitanja budžeta i da vode računa o tome kako vlasti upravljaju javnim sredstvima. 

Pored ključne poruke, da je građanska obaveza svih nas da vršimo pritisak na vlasti da 
budžetom upravljaju na javan i odgovoran način, portal voditeracuna.rs nam 
objašnjava važnost ispunjavanja poreskih obaveza kako bi država i niži nivoi vlasti 
ispunjavali svoje nadležnosti.

Zbog kompleksnosti pitanja budžeta i nedovoljne opšte informisanosti o problematici 
javnih finansija, većina građana je dugo smatrala da to kako se troši javni novac nije 
nešto nad čim oni mogu da imaju kontrolu. 

Činjenica da je među žalbama Povereniku za informacije od javnog značaja blizu 20% upita 
koji se odnose na raspolaganje budžetskim sredstvima, govori o tome da raste svest o 
građanskom nadgledanju javnih finansija. 

Portal voditeracuna.rs nastoji da podrži zainteresovane i da ih osnaži u pogledu 
poznavanja javnih finansija.

Ovaj portal je alat građanskog aktivizma i dokazuje da možemo da nadgledamo 
budžet: država ili grad su dužni da polažu račune građanima šta su uradili sa našim 
novcem. Na sajtu možete naći priručnike o budžetu, kako se puni budžet i šta su javni 
rashodi, pa ćete između ostalog uvideti zašto je za sve nas važno da poslodavci 
uplaćuju poreze i doprinose, ili kako možete i u kom trenutku uticati na budžet vašeg 
grada. 

Važan deo sajta je i odeljak „Podrška stučnjaka“ gde naši novinari-istraživači i 
eksperti odgovaraju na pitanja građana u vezi sa javnim finansijama.

Ovaj portal je mesto gde građani, mediji i nevladine organizacije mogu da se 
informišu, razmenjuju mišljenja i edukuju se i zagovaraju veću efikasnost, 
transparentnost i odgovornost javnih finansija.
<script type="text/javascript">
	$(document).ready(function(){
		$('#next_prev_buttons').css("display", "none");
	});
</script>
