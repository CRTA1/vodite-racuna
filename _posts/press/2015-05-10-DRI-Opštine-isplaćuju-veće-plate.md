---
layout: post
title:  "DRI: Opštine isplaćuju veće plate"
date:   2015-06-10 18:39:32
categories: press
img_url: /img/vesti/vesti9.jpg
description: "Izvor: Tanjug. 20 oktobar 2014. Lokalne samouprave ne poštuju propise u isplati zarada zaposlenima, uglavnom nenamenski troše novac, utvrđeno je revizijama Državne revizorske institucije.Nepravilnosti u opštinama i gradovima Srbije su iste, slične ili sasvim različite, ali je za sve zaposlene zajedničko da imaju veću obračunatu platu u odnosu na propise koji to regulišu, samo su iznosi koji prelaze dozvoljenu zakonsku crtu različiti”, izjavio je vrhovni državni revizor Duško Pejović."
---
<img  src="{{ "/img/vesti/vesti9.jpg" | prepend: site.baseurl }}" />
Izvor: Tanjug


20 oktobar 2014.

<div class="justify">
Lokalne samouprave ne poštuju propise u isplati zarada zaposlenima, uglavnom nenamenski troše novac, utvrđeno je revizijama Državne revizorske institucije. <br/><br/>

“Nepravilnosti u opštinama i gradovima Srbije su iste, slične ili sasvim različite, ali je za sve zaposlene zajedničko da imaju veću obračunatu platu u odnosu na propise koji to regulišu, samo su iznosi koji prelaze dozvoljenu zakonsku crtu različiti”, izjavio je vrhovni državni revizor Duško Pejović.<br/><br/>

Problem kod većine jedinica lokalnih vlasti je što se nepravilno primenjuje propisana osnovica za obračun plata, koeficijenti, minuli rad, noćni rad, prekovremeni rad i uglavnom se ne temelji na osnovu verodostojnih dokumentacija, da je stvarno prekovremeni rad i ostvaren. <br/><br/>

Pejović je novinarima na radionici koja je održana proteklog vikenda u Aranđelovcu rekao da je ranijim revizijama utvrđeno da računovodstveni sistem u lokalnim samoupravama nije pouzdan, kao i finansijski izveštaji ili bar to nisu u dovoljnoj meri da bi finansijsko izveštavanje bilo verodostojno i istinito.<br/><br/>

Problematično je to što, kako je rekao, jedinice lokalne samouprave nisu u dovoljnoj meri uspostavile sistem u internim kontrolama i zato je on neefikasan i nedovoljno funkcionalan. <br/><br/>

Kada je reč o uštedama i načinima da se one ostvare, Pejović je kazao da bi one bile moguće, ali da bi najpre sredstva trebalo trošiti namenski i naplatiti evidentirana potraživanja koja su, kako kaže, ogromna i u velikom broju zastarela.<br/><br/>

Revizijom je, dodao je, utvrđeno i da opštine uglavnom ne poštuju pravilo namenske potrošnje javnih sredstava. <br/><br/>

Kao primer je naveo jednu opštinu koja je sredstva za zaštitu životne sredine u 2012. godini nepravilno trošila, što je nastavila i naredne godine, gde je na raspolaganju imala više od 160 miliona dinara.<br/><br/>

U izveštaju te opštine navodi se da je ostalo preko 109 miliona, a u finansijskim izveštajima da je suficit desetak miliona, što je samo po sebi nelogično, kaže revizor.<br/><br/>

“Kada smo pitali gde je razlika, utvrdili smo da je u pozajimicama, a budžetski sistem ne poznaje tu stavku”, naveo je Pejović i dodao da se često dešava da novac namenjen za čišćenje kanala, javnih površina ode, recimo, za održavanje puteva.<br/><br/>

Zbog nemogućnosti da izmiri dospele obaveze, na primer, skoro svi budžetski korisnici u opštini Smederevska Palanka su u blokadi već duže vreme, a račun opštine je neprekidno u blokadi već 905 dana, što je takođe veliki problem, kazao je Pejović.<br/><br/>

Primera radi, u toj opštini od 15 škola, 14 je u blokadi.<br/><br/>

Opštine, prema njegovim rečima, raspolažu i velikim brojem stanova, ali ne postoji jedinstvena evidencija, odnosno ne zna se ko su njihovi korisnici.<br/><br/>

“Gradske opštine Beograda imaju problema u upravljanju poverenom imovinom i nema evidencija o stanovima. Gradovi ne znaju za svoje stanove i mnogi su u vremenu izgubljeni”,naveo je Pejović.<br/><br/>

Revizijom je, na primer, utvrđeno da opština Sokobanja ima četiri stana za koje uopšte nije znala, kazao je generalni državni revizor Radoslav Sretenović.<br/><br/>

Inače, tokom ove godine DRI će sačiniti 68 izveštaja za 27 opština.<br/><br/>

Vrhovni državni revizor Gordana Nahajovski govorila je o reviziji u javnim preduzećima i istakla da su ona dužna da primenjuju međunarodne računovodstvene standarde, a da se toga ipak ne pridržavaju.<br/><br/>

Ukazala je da se donacije i subvencije različito, odnosno pogrešno evidentiraju, odnosno da se subvencije ne prikazuju kao prihodna strana. Svako uklanjanje nepravilnosti je, dodala je, potencijalna ušteda.<br/><br/>

Inače, DRI ove godine revidira Završni racun budžeta Republike Srbije i 73 subjekta revizije.<br/><br/>

Sretenović je rekao da će do nove godine biti objavljeno oko 130 izveštaja o reviziji. <br/><br/>

Izrada izveštaja po Programu za 2014. godinu, kako je objasnio Sretenović, je u završnoj fazi.<br/><br/>

“Očekujem da će prvi izveštaj o reviziji biti objavljen krajem oktobra. To će biti izveštaj o reviziji finansijskih izveštaja i pravilnosti poslovanja Nacionalne korporacije za osiguranje stambenih kredita za 2013. godinu”, rekao je on.<br/><br/>

Do sada je, dodao je, podneto 597 zahteva za pokretanje prekršajnog postupka, 75 prijava za privredni prestup i 75 krivičnih prijava.<br/><br/>

Po zahtevima za pokretanje prekršajnog postupka pravosnažno je okončano 160 postupaka. Od toga je 121 osudujuća presuda, pet oslobađajućih, dok je 33 postupka obustavljeno.<br/><br/>

Jedan zahtev za pokretanje prekršajnog postupka je odbačen.<br/><br/>

Po prijavama za privredni prestup pravosnažno su okončana 32 postupka. Od toga je 21 osuđujuća presuda, dve oslobađajuće presude, a osam postupaka je obustavljeno i jedna prijava je odbačena.<br/><br/>

Kada su u pitanju krivične prijave, četiri osumnjičena su po nalogu javnog tužioca platila novčane kazne, pa su, u ova četiri postupka, doneta rešenja da se postupci dalje ne vode, dok je jedan postupak obustavljen. Ostali postupci su još u toku, kažu u DRI.<br/><br/>

Inače, kako je najavljeno, DRI će od sledeće godine početi i revizju određenog broja političkih stranaka, a do kraja godine biće donet plan te vrste revizije.<br/><br/> </div>