---
layout: post
title:  "Skupština usvojila rebalans budžeta za 2014."
date:  2015-02-12 18:39:02
categories: press
img_url: /img/vesti/vesti5.jpg
description: "27 oktobar 2014.Izvor: Beta.Skupština Srbije usvojila je u nedelju uveče rebalans budžeta za 2014. i prateće zakone kojima je predvidjeno smanjenje plata u javnom sektoru i penzija većih od 25.000 dinara.Za usvajanje rebalansa budžeta i pratećih zakona glasalo je 188 poslanika, protiv je bilo deset, a nije glasalo dva od ukupno 200 prisutnih poslanika."
---
<img  src="{{ "/img/vesti/vesti5.jpg" | prepend: site.baseurl }}"/>
Izvor: Beta

27 oktobar 2014.

<div class="justify">
Skupština Srbije usvojila je u nedelju uveče rebalans budžeta za 2014. i prateće zakone kojima je predvidjeno smanjenje plata u javnom sektoru i penzija većih od 25.000 dinara.<br/><br/>

Za usvajanje rebalansa budžeta i pratećih zakona glasalo je 188 poslanika, protiv je bilo deset, a nije glasalo dva od ukupno 200 prisutnih poslanika.<br/><br/>

Rebalansom je povećan manjak u budžetu za 42 milijarde dinara, na 224,7 milijardi dinara, što je 4,64 odsto bruto domaćeg proizvoda (BDP).<br/><br/>

Budžetski rashodi povećani su sa 1.113 milijardi dinara na 1.122 milijarde, a prihodi su smanjeni sa 930 milijardi na 897 milijardi dinara.<br/><br/>

Rebalans budžeta napravljen je na osnovu procene da će Srbija u 2014. imati pad BDP od jedan odsto, dok je prilikom izrade originalnog budžeta procena bila da će biti zabeležen rast od jedan odsto.<br/><br/>

Ukupni prihodi budžeta Srbije za 2014. smanjeni su za 32,7 milijardi dinara ili 3,5 odsto, pri čemu su poreski prihodi smanjeni za 43 milijarde dinara ili za 5,4 odsto, a neporeski su povećani za osam milijardi ili za 6,5 odsto.<br/><br/>

Ukupne garancije iznose 66,3 milijarde dinara, odnosno 200 miliona dolara i 400 miliona evra, a odobreni projekti i programski zajmovi iznosiće 615,6 milijardi dinara.<br/><br/>

Ukupne subvencije povećane su za 15,8 odsto, na 93,7 milijardi dinara, a najveći rast je zabeležen kod subvencija za privredu koje će biti veće za 9,7 milijardi dinara.<br/><br/>

Transferi ostalim nivoima vlasti rebalansom budžeta povećani su sa 71,9 na 74,1 milijardu dinara.<br/><br/>

Na rebalans budžeta i pratećih zakona bilo je podneto oko 70 amandmana. Prihvaćen je amandman Saveza vojvodjanskih Madjara (SVM) da se Srpskoj akademiji nauka i umetnosti dodeli dva miliona dinara iz budžetske rezerve za Program utvrdjivanja civilnih žrtava u Vojvodini tokom i posle Drugog svetskog rata.<br/><br/>

Pored rebalansa budžeta poslanici su usvojili i Zakon o privremenom uredjivanju osnovica za obračun i isplatu plata, odnosno zarada i drugih stalnih primanja kod korisnika javnih sredstava, Zakon o privremenom uredjivanju načina isplate penzija, i izmene Zakona o Centralnom registru obaveznog socijalnog osiguranja.<br/><br/>

Pratećim zakonima plate u javnom sektoru veće od 25.000 dinara od 1. novembra biće lineralno umanjene po stopi od 10 odsto, dok će penzije biti smanjene tako što iznos od 25.000 do 40.000 dinara biti smanjen po stopi od 22 odsto, a iznos veći od 40.000 dinara po stopi od 25 odsto.</div>