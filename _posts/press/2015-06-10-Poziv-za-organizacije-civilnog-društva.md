---
layout: post
title:  "Poziv za organizacije civilnog društva"
date:   2015-06-10 18:39:02
categories: press
img_url: http://voditeracuna.rs/wp-content/uploads/2015/01/download-140x93.jpg
description: CRTA – Centar za istraživanje, transparentnost i odgovornost poziva zainteresovane organizacije civilnog društva za učešće u projektu „Budžetsko zastupanje na delu“ koji će se realizovati u periodu od februara 2015. do maja 2016. godine uz podršku Evropske unije. Svojim učešćem, izabrane organizacije će biti u prilici da unaprede svoje znanje o finansijskoj odgovornosti i transparentnosti
---
CRTA – Centar za istraživanje, transparentnost i odgovornost poziva zainteresovane organizacije civilnog društva za učešće u projektu „Budžetsko zastupanje na delu“ koji će se realizovati u periodu od februara 2015. do maja 2016. godine uz podršku Evropske unije. Svojim učešćem, izabrane organizacije će biti u prilici da unaprede svoje znanje o finansijskoj odgovornosti i transparentnosti, kontroli budžeta kao i da steknu napredne veštine neophodne za uspešno budžetsko zastupanje. Pored teorijskog, organizacije će dobiti i praktičnu podršku CRTA-e u realizaciji lokalne kampanje budžetskog zastupanja.

Ukoliko već imate iskustva ili ste prepoznali važnost kontrole javnih finansija, želite da da utičete na prioritete ili pratite potrošnju budžete lokalne samouprave, pozivamo vas da se prijavite na sledeći način:

Pošaljite popunjen  Prijavni formular za ucesce u projektu Budzetsko zastupanje na delu na e-mail adresu ivana.savic@crta.rs najkasnije do 15 februara 2015. godine. Broj organizacija je ograničen. Naknadno pristigle prijave neće se uzimati u razmatranje.

Za sve dodatne informacije možete se obratiti Ivani Savić, na 063/590-736 ili na ivana.savic@crta.rs



Sadržaj ovog teksta je isključivo odgovornost autora i ne predstavlja nužno mišljenja i stavove Evropske unije.
