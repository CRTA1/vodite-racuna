---
layout: post
title:  "Vlada usvojila predlog rebalansa budžeta"
date:   2015-06-10 18:39:32
categories: press
img_url: /img/vesti/vesti7.jpg
description: "Izvor: Beta. 22 oktobar 2014. Vlada Srbije usvojila je u sredu predlog rebalansa ovogodišnjeg budžeta i set zakona čijom primenom se obezbedjuje finansijska stabilnost ekonomskog sistema zemlje, saopštila je vladina pres služba."
---
<img  src="{{ "/img/vesti/vesti7.jpg" | prepend: site.baseurl }}"/>
Izvor: Beta

22 oktobar 2014.


Vlada Srbije usvojila je u sredu predlog rebalansa ovogodišnjeg budžeta i set zakona čijom primenom se obezbedjuje finansijska stabilnost ekonomskog sistema zemlje, saopštila je vladina pres služba.

Usvojeni su i nacrti odluka o davanju saglasnosti na odluke o izmenama i dopunama finansijskih planova Republičkog fonda za penzijsko i invalidsko osiguranje, Republičkog fonda za zdravstveno osiguranje, Nacionalne službe za zapošljavanje i Fonda za socijalno osiguranje vojnih osiguranika.

Vlada je usvojila i Predlog zakona o privremenom uredjivanju osnovica za obračun i isplatu plata, odnosno zarada i drugih stalnih primanja kod korisnika javnih sredstava, Predlog zakona o privremenom uredjivanju načina isplate penzija i Predlog zakona o izmenama i dopunama zakona o centralnom registru obaveznog socijalnog osiguranja.

Ti predlozi zakona upućeni su Skupštini Srbije na razmatranje.