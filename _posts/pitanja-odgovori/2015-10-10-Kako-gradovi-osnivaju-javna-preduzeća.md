---
layout: post
title:  "Kako gradovi osnivaju javna preduzeća?"
categories: pitanja-odgovori
description: "Kako gradovi osnivaju javna preduzeća?"
---

**P.**

Kako gradovi osnivaju javna preduzeća?


**O.**

<div class="justify">
Osnivanje javnih preduzeća uređeno je odredbama Zakona o javnim preduzećima („Službeni glasnik RS”, br. 119/2012 od 17.12.2012. godine.), prema kojem se javno preduzeće osniva i poslujeu skladu sa:<br/>
<ul>
<li>Novim zakonom o javnim finanasijama (Zakonom o javnim preduzećima),</li>
<li>Zakonom kojim se uređuju uslovi i način obavljanja delatnosti od opšteg interesa i</li>
<li>Zakonom kojim se uređuje pravni položaj privrednih društava, koje se odnose na društvo s ograničenom odgovornošću (D.O.O.) i akcionarsko društvo (A.D.).</li>
</ul>
<br/><br/>
Da bismo dali potpuniji odgovor na ovo pitanje, smatramo da je važno da odgovorimo na nekoliko potpitanja:<br/>
1. Šta su javna preduzeća?
Javno preduzeće je preduzeće koje obavlja delatnost od opšteg interesa, a koje osniva:
<ul>
<li>Republika Srbija,</li>
<li>Autonomna pokrajina ili</li>
<li>Jedinica lokalne samouprave.</li>
</ul><br/>
2. Šta su delatnosti od opšteg interesa?<br/>
Delatnosti od opšteg interesa, prema ovom zakonu (Zakonu o javnim preduzećima), jesu delatnosti koje su kao takve određene posebnim zakonima u oblasti:<br/>
<ul>
<li>proizvodnje, prenosa i distribucije električne energije;</li>
<li>proizvodnje i prerade uglja;</li>
<li>istraživanja, proizvodnje, prerade, transporta i distribucije nafte i prirodnog i tečnog gasa;</li>
<li>prometa nafte i naftnih derivata;</li>
<li>železničkog, poštanskog i vazdušnog saobraćaja;</li>
<li>telekomunikacija;</li>
<li>izdavanja službenog glasila Republike Srbije;</li>
<li>izdavanja udžbenika;</li>
<li>upravljanja nuklearnim objektima,</li>
<li>korišćenja, upravljanja, zaštite i unapređivanja dobara od opšteg interesa (vode, putevi, mineralne sirovine, šume, plovne reke, jezera, obale, banje, divljač, zaštićena područja),</li>
<li>proizvodnja, promet i prevoz naoružanja i vojne opreme, upravljanja otpadom,</li>
<li>komunalne delatnosti i</li>
<li>delatnosti od strateškog značaja za Republiku Srbiju, kao i delatnosti neophodne za rad državnih organa i organa jedinice lokalne samouprave, utvrđene zakonom ili aktom Vlade.</li>
</ul><br/>

Znači, delatnost od opšteg interesa određuje se posebnim zakonima kao npr. Zakon o železnici, dok je za jedinice lokalne samouprave najznačajniji Zakon o komunalnim delatnostima.<br/>
3. Kako jedinica lokalne samouprave osniva javno preduzeće?<br/>
Jedinice lokalne samouprave osniva javno preduzeće aktom (najčešće Odlukom) koji donosi skupština jedinice lokalne samouprave, koja ostvaruje prava osnivača.<br/>
4. Šta su komunalne delatnosti?<br/>
Komunalne delatnosti i opšti uslovi i način njihovog obavljanja uređeni su Zakonom o komunalnim delatnostima (“Službeni glasnik RS”, br. 88/2011 od 24.11.2011. godine.), prema kojem su komunalne delatnosti:<br/>
<ul>
<li>snabdevanje vodom za piće;</li>
<li>prečišćavanje i odvođenje atmosferskih i otpadnih voda;</li>
<li>proizvodnja i distribucija toplotne energije;</li>
<li>upravljanje komunalnim otpadom;</li>
<li>gradski i prigradski prevoz putnika;</li>
<li>upravljanje grobljima i pogrebne usluge;</li>
<li>upravljanje javnim parkiralištima;</li>
<li>obezbeđivanje javnog osvetljenja;</li>
<li>upravljanje pijacama;</li>
<li>održavanje ulica i puteva;</li>
<li>održavanje čistoće na površinama javne namene;</li>
<li>održavanje javnih zelenih površina;</li>
<li>dimničarske usluge;</li>
<li>delatnost zoohigijene.</li>
</ul><br/>
Prema istom zakonu, skupština jedinice lokalne samouprave može kao komunalne odrediti i druge delatnosti od lokalnog interesa i propisati uslove njihovog obavljanja.</div>