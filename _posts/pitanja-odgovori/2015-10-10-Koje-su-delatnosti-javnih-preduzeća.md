---
layout: post
title:  "Koje su delatnosti javnih preduzeća?"
categories: pitanja-odgovori
description: "Čime se bave javna preduzeća? "
---

**P.**

Čime se bave javna preduzeća?

**O.**

Javno preduzeće je preduzeće koje obavlja delatnost od opšteg interesa, a koje osniva Republika Srbija, autonomna pokrajina ili jedinica lokalne samouprave.
Delatnosti od opšteg interesa, u smislu Zakona o javnim preduzećima, jesu delatnosti koje su kao takve određene zakonom u oblasti:
-       proizvodnje, prenosa i distribucije električne energije;
-       proizvodnje i prerade uglja;
-       istraživanja, proizvodnje, prerade, transporta i distribucije nafte i prirodnog i tečnog gasa;
-       prometa nafte i naftnih derivata;
-       železničkog, poštanskog i vazdušnog saobraćaja;
-       telekomunikacija;
-       izdavanja službenog glasila Republike Srbije;
-       izdavanja udžbenika;
-       upravljanja nuklearnim objektima,
-       korišćenja, upravljanja, zaštite i unapređivanja dobara od opšteg interesa (vode, putevi, mineralne sirovine, šume, plovne reke, jezera, obale, banje, divljač, zaštićena područja), proizvodnja, promet i prevoz naoružanja i vojne opreme, upravljanja otpadom, kao i komunalne delatnosti.