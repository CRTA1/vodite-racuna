---
layout: post
title:  "Mogu li građani da učestvuju u pravljenju budžeta svog grada?"
categories: pitanja-odgovori
description: "Mogu li građani da učestvuju u pravljenju budžeta svog grada ili opštine?"
---

**P.**

Mogu li građani da učestvuju u pravljenju budžeta svog grada ili opštine?



**O.**

<div class="justify">
Novac u budžetu je novac svih građana, te je stoga sasvim logično da građani budu uključeni u proces izrade budžeta gradova i opština, kao i da, u toku procesa izvršenja budžeta, imaju informacije da li se budžetski novac troši u skladu sa planiranim namenama i u cilju zadovoljenja potreba građana.<br/>
Nivo uključenosti građana u kreiranje i praćenje budžeta često zavidi od toga koliko su za učešće građana otvoreni direktni učesnici u budžetskom procesu u opštini/gradu (lokalna vlast i administracija) jer se u važećim zakonima ne pruža dovoljno snažno uporište za učešće građana u kreitranju budžeta lokalnih vlasti i praćenje negovog izvršenja. S obzirom na ovu činjenicu, potrebno je date mogućnosti maksimalno iskoristiti.<br/>
Zakonom o budžetskom sistemu predviđeno je da lokalni organ uprave prilikom dostavljanja nacrta odluke o budžetu opštinskom/gradskom veću istovremeno upoznaje građane sa nacrtom odluke o budžetu. Neke jedinice lokalne samouprave su na osnovu ove odredbe u svoje statute ugradile obvezu sprovođenja javne rasprave o budžetu. Neke od mogućih načina organizacije javnih rasprava možete pogledati ovde.<br/>
Zakonom o finansiranju lokalne samouprave propisano je da se odluka o stopama izvornih prihoda lokalnih vlasti nakon održavanja javne rasprave i da se može menjati jedanput godišnje i to u postupku utvrđivanja budžeta. Ova javna rasprava može se iskoristiti za povećanje učešća građana u kreiranju budžeta.<br/>
Zakonom o planiranju i izgradnji propisano je da donošenju planskih dokumenata (to su prostorni planovi – Prostorni plan Republike Srbije; Regionalni prostorni plan; Prostorni plan jedinice lokalne samouprave; i Prostorni plan područja posebne namene i urbanistički planovi – Generalni urbanistički plan; Plan generalne regulacije i Plan detaljne regulacije) prethodi njihovo izlaganje na javni uvid. Pošto ovi planski dokumenti značajno određuju budućnost, a za njihovu realizaciju potrebno je u budžetima obezbediti značajna sredstva, izlaganje na javni uvid je još jedna mogućnost da građani utiču na budžet njihve zajednice, i to na duži rok.<br/>
Zakonom o budžetskom sistemu Republike Srbije je predviđeno da lokalni organ nadležan za finansije (uprava ili odeljenje za finansije) redovno prati izvršenje budžeta i najmanje dva puta godišnje, po isteku šestomesečnog i devetomesečnog perioda, informiše nadležni izvršni organ lokalne vlasti (Opštinsko/Gradsko veće) o izvršenju budžeta. Ovaj izveštaj opštinsko/gradsko veće usvaja i dostavlja skupštini lokalne vlasti.<br/>
Ovi izveštaji sadrže i odstupanja između usvojenog budžeta i izvršenja i obrazloženja velikih odstupanja.<br/>
Rokovi za podnošenje ovakvih izveštaja u budžetskom procesu su trenuci u kojima bi i šira javnost i građani trebalo da budu informisani o tome kako se troši budžetski novac.<br/>
Potpora za učešće građana u planiranju i praćenju izvršenja budžeta može se naći i u opštim principima odgovornog fiskalnog upravljanja koje je definisao Zakon o budžetskom sistemu. S tim u vezi, važna su dva principa:<br/>
- Princip pravičnosti koji podrazumeva da se upravljanje fiskalnom politikom sprovodi tako da se u obzir uzima uticaj na blagostanje sadašnjih i budućih generacija;<br/>
- Princip transparentnosti koji podrazumeva da su jasno utvrđeni i definisani zadaci i odgovornosti različitih državnih organa, odnosno organa lokalne vlasti i funkcionera u vezi sa upravljanjem fiskalnom politikom; da su obezbeđene ažurne finansijske i nefinansijske informacije koje se odnose na upravljanje fiskalnom politikom, da su dostupne kako bi se omogućila delotvorna javna provera vođenja fiskalne politike i stanja javnih finansija; da oni koji su odgovorni za objavljivanje takvih informacija te informacije ne uskraćuju, osim ako bi njihovo objavljivanje nanelo značajnu štetu nacionalnoj bezbednosti, odbrani ili međunarodnim odnosima Srbije.<br/>
Za poštovanje ovih principa i sprovođenje fiskalne politike u skladu sa Zakonom o budžetskom sistemu na lokalnom nivou, odgovoran je izvršni organ lokalne vlasti.</div>
