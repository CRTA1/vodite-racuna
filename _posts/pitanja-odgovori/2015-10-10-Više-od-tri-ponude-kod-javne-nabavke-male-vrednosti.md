---
layout: post
title:  "Više od tri ponude kod javne nabavke male vrednosti"
categories: pitanja-odgovori
description: "Da li prilikom javne nabavke male vrednosti do 400 000 dinara naručilac treba da primi još neku ponudu koja je stigla na njihovu adresu u slučaju da su već dobili tri ponude? Šta se dešava ako je četvrta ponuda povoljnija od one tri koje su već uzeli?"
---

**P.**
<div class="justify">
Da li prilikom javne nabavke male vrednosti do 400 000 dinara naručilac treba da primi još neku ponudu koja je stigla na njihovu adresu u slučaju da su već dobili tri ponude? Šta se dešava ako je četvrta ponuda povoljnija od one tri koje su već uzeli?</div>


**O.**

<div class="justify">
Nabavke čija je godišnja procenjena vrednost niža od 400.000 dinara bez uračunatog PDV su regulisane, i to, po našem mišljenju, vrlo površno, u članu 39. Zakona o javnim nabavkama. Ovaj član u stavu 2. kaže da naručilac prilikom ovih nabavki nije dužan da primenjuje odredbe zakona. Ipak u stavu 3. istog člana se kaže da je naručilac dužan da prilikom ovih nabavki spreči postojanje sukoba interesa, obezbedi konkurenciju i da ugovorena cena ne bude veća od uporedive tržišne cene.<br/>
Ovakvo zakonsko rešenje ipak obavezuje naručioca da odredbe zakona koje se odnose na sukob interesa i obezbeđenje konkurencije poštuje i prilikom ovih nabavki. S tim u vezi, mišljenja smo da je naručilac u konkretnom slučaju, a u skladu sa načelom obezbeđenja konkurencije, morao da uzme u razmatranje i ponudu ponuđača kome nije uputio zahtev za dostavljanje ponude, a koji je ponudu samoinicijativno dostavio, pod uslovom da je ona stigla blagovremeno. tj. da naručilac nije već zaključio ugovor o nabavci ili izdao narudžbenicu nekom od ponuđača. <br/>Naručilac bi uvek morao da ima u vidu da mu je interes obezbeđenje dobara, usluga i radova po najpovoljnijim uslovima, a to se postiže, pored ostalog, i obezbeđenjem što veće konkurencije.
Ipak, u slučaju ovih nabavki nije moguće pokrenuti postupak zaštite prava, pa je samim tim ponuđač nije u mogućnosti da obezbedi da se njegova ponuda uzme u razmatranje ukoliko to naručilac odbija. Ono što je ponuđaču na raspolaganju jeste prijava ovakvog postupanja naručioca organu koji je nadležan da vrši nadzor nad radom naručioca.</div>