---
layout: post
title:  "Da li su udruženja građana obavezna da primenjuju Zakon o javnim nabavkama"
categories: pitanja-odgovori
description: "Da li udruženja građana (socijalno-humanitarne i invalidske organizacije)  po novom Zakonu o javnim nabavkama imaju obavezu da postupaju po istom?"
---

**P.**

Da li udruženja građana (socijalno-humanitarne i invalidske organizacije)  po novom Zakonu o javnim nabavkama imaju obavezu da postupaju po istom?


**O.**

<div class="justify">
Naručilac u smislu Zakona o javnim nabavkama je lice koje:
<ol> 
<li>korisnik budžetskih sredstava, organizacija za obavezno socijalno osiguranje i njeni korisnici, u smislu zakona kojim se uređuje budžetski sistem;</li>
<li>pravno lice osnovano u cilju obavljanja delatnosti koje su u opštem interesu, ukoliko je ispunjen neki od sledećih uslova: </li>
<ul>
	<li>da se više od 50 % finansira iz sredstava naručioca;</li>
	<li>da nadzor nad radom tog pravnog lica vrši naručilac;</li>
	<li>da više od polovine članova organa upravljanja tog pravnog lica čine predstavnici naručioca;</li>
</ul>
<li>javno preduzeće.</li>
</ol>
Zakonom je propisano da Vlada na predlog ministarstva nadležnog za poslove finansija i Uprave za javne nabavke na početku budžetske godine utvrđuje spisak naručilaca koji objavljuje se u „Službenom glasniku Republike Srbije“ i na Portalu javnih nabavki. Lica koja nisu na spisku naručilac, a koja ispunjavaju gore navedene uslove takođe su dužna su da primenjuju Zakon.
U slučaju koji je iznet u pitanju, nije relevantan podatak finansijska struktura jednog projekta, već to da li organizacija ispunjava neki od gore navedenih uslova. Ukoliko ispunjava, smatra se naručiocem i dužna je sprovoditi postupke nabavki bez obzira na finansijsku strukturu pojedinačnih projekata.</div>