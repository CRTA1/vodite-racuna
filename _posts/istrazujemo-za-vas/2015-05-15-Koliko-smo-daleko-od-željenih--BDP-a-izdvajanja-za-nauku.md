---
layout: post
title:  "Koliko smo daleko od željenih 1% BDP-a izdvajanja za nauku?"
categories: istrazujemo-za-vas
img_url: /img/istražujemo-za-vas/pic17.jpg
description: "Da li su naučnici koji protestima upozoravaju na propast domaće nauke u pravu kada kažu da su izdvajanja za nauku drastično smanjena? Da li je istina da u nauku ulažemo manje od svih?"
---

**P:**

Da li su naučnici koji protestima upozoravaju na propast domaće nauke u pravu kada kažu da su izdvajanja za nauku drastično smanjena? Da li je istina da u nauku ulažemo manje od svih?

**O:**
<div class="justify">
Tvrdnje naučnih radnika su tačne. Naime, novac predviđen za finansiranje nauke je budžetom za 2013. smanjen za više od pet milijardi dinara, da bi rebalansom budežeta usvojenim u julu ove godine ovaj iznos bio dodatno smanjen za 1.398.348.000 dinara. Za nauku je sada predviđeno ukupno 13.666.983.000 dinara.<br/>
Vlada Republike Srbije usvojila je 25 februara 2010. godine strategiju naučno tehnološkog razvoja za period od 2010 do 2015. Međutim, posmatrajući iznose predviđene za finansiranje naučnoistraživačke delatnosti u budžetima prethodnih godina, očigledno je da smo jos uvek daleko od tog cilja.<br/></div>
Budžetsko izdvajanje                         BDP                            %
za naučno-istraživački
rad (MNTR)
2010.      8.564.680.000                 2.881.900.000.000               0.297%
2011.      18.316.372.000               3.175.000.000.000               0.576%
2012.      20.948.467.000               3.267.100.000.000               0.641%
2013.      15.065.331.000                          /                                         /
Rebalans 2013.  13.666.983.000              /                                         /
*podaci o tačnom iznosu BDP-a u tekućim cenama za 2013 biće dostupni tokom kalendarske 2014. godine i nisu uneti u tabelu.

<div class="justify">
Očigledno je načinjen značajan pomak u visini izdvajanja tokom 2011 i 2012, neposredno nakon donošenja strategije, ali je i osetan pad koji je usledio nakon promene vlasti 2012. godine. Ukupno gledano, izdvajanja su daleko od željenih 1% nacionalnog BDP-a, što je cilj postavljen strategijom. Treba ipak napomenuti da sem budžeta Ministarstva prosvete, nauke i tehnološkog razvoja, država manjim delom finansira naučno-istraživački rad i preko drugih ministarstava, kroz međunarodne ugovore i programe, a i AP Vojvodina poseduje svoje fondove. U razvijenim državama, trend je da privatne kompanije ulažu podjednako novca u ovu oblast pa bi tako u idealnoj situaciji na svaki dinar iz budžeta, došao po jedaniz privatnog sektora. Na žalost, u našoj zemlji ne postoji precizna procena ulaganja privatnih kompanija u naučna istraživanja.<br/>
U poređenju sa razvijenim zemljama sveta, Srbija značajno zaostaje: izdvajanja za nauku u razvijenim zemljama kreću se od 1,3% BDP-a u Kini, do čak 3,3% u Japanu. Naša zemlja zaostaje i u odnosu na zemlje u okruženju koje sve, osim Albanije, izdvajaju preko 0,5% BDP-a, a Slovenija, Češka i Hrvatska već izdvajaju preko 1% BDP-a. Dodatni pokazatelj koji otkriva sumornu sliku u naučnoistraživačkoj oblasti naše zemlje je broj stalno zaposlenih istraživača sa punim radnim vremenom. U zemljama EU na 10.000 stanovnika dolazi u proseku 24.8 istraživača, dok je u Srbiji 11.55, Hrvatskoj 16.07, Sloveniji 19.19, a u Makedoniji svega 7.05.</div>