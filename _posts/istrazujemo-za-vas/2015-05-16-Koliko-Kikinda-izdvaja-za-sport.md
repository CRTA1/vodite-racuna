---
layout: post
title:  "Koliko Kikinda izdvaja za sport?"
categories: istrazujemo-za-vas
img_url: /img/istražujemo-za-vas/pic18.jpg
description: "Toliko se priča o tome da smo zemlja sportista i sport igra značajnu ulogu u našem društvu, zanima me gde je tu moja Kikinda i koliko daje za sport?
Mirе, Kikinda"
---

**P:**

Toliko se priča o tome da smo zemlja sportista i sport igra značajnu ulogu u našem društvu, zanima me gde je tu moja Kikinda i koliko daje za sport?
Mirе, Kikinda

**O:**
<div class="justify">
Sportski omladinski klubovi u Kinkindi su tokom 2012. godine iz opštinskog budžeta dobili ukupno 69.541.793 dinara. Ovo su podaci koje smo dobili od Trezora opštine Kikinda, na osnovu Zakona o dostupnosti informacijama od javnog značaja. Ukupna suma raspoređena je na brojne klubove, a najveća iznos – skoro pet i po miliona dinara – dodeljen je Vaterpolo klubu Žak (vidi tabelu ispod).<br/>
Sport se finansira u okviru budžetske linije „dotacije nevladinim organizacijama“. U okviru ove budžetske stavke se finansiraju i verske zajednice, političke partije, sportske i omladinske organizacije i ostale nevladine organizacije. U 2013. je za ovu liniju u budžetu opštine Kikinda izdvojeno ukupno 134.710.000 miliona dinara. Tačni podaci o tome koliko je novca od ove sume otišlo sportskim omladinskim organizacijama biće dostupni tek nakon završetka fiskalne godine, 31. decembra 2013. godine.<br/>
Prema Zakonu o sportu, o finansiranju sportskih organizacija iz budžeta opštine odlučuju na osnovu predloga godišnjih programa tih organizacija. Prilikom odlučivanja, opštine moraju da vode računa da predloženi programi zadovoljavaju opšti interes u oblasti sporta, kao i potrebe građana u svojim sredinama. Zakon navodi sledeće potrebe i interese građana koje se zadovoljavaju novcem iz budžeta: podsticanje bavljenja građana sportom, naročito dece, omladine, žena i osoba sa invaliditetom; izgradnja, održavanje i opremanje sportskih objekata u opštini; organizacija sportskih takmičenja važnih za opštinu; razvoj talentovanih sportista; učešće opštinskih sportskih organizacija u evropskim klupskim takmičenjima; predškolski i školski sport; redovan rad sportskih organizacije koje je osnovala opština; unapređenje zaštite zdravlja sportista; stipendije za perspektivne sportiste; sprečavanje negativnih pojava u sportu; edukacija, informisanje i savetovanje građana i sportista; unapređivanje stručnog rada učesnika u sistemu sporta i podsticanje zapošljavanja sportskih stručnjaka i vrhunskih sportista; racionalno i namensko korišćenje sportskih objekata kroz dodelu termina za njihovo korišćenje; nagrade i priznanja za postignute sportske rezultate i doprinos razvoju sporta.<br/>
Pored ovoga, opštine prilikom dodele sredstava sportskim organizacijama treba da vode računa o tome da li je konkretna sportska grana od značaja za jedinicu lokalne samouprave, koja je kategorija sportske grane, koliko sportista okuplja, u kojoj meri unapređuje stručni rad, u kom rangu takmičenjasportska organizacija učestvuje i u kojoj meri se povećava obuhvat bavljenja građana sportom.<br/>
Zakonom su opštine obavezane i da periodično sakupljaju, analiziraju i distribuiraju relevantne informacije za adekvatno zadovoljavanje potreba građana o oblasti sporta, kao i da pomaže istraživačko – razvojne projekte i izdavanje sportskih publikacija.
Da li su, i u kojoj meri, poštovani svi ovi kriterijumi u Kikindi prethodne godine, građani te opštine mogu da zaključe na osnovu pregleda svih dotacija sportskim udruženjima iz budžeta u 2012. godini.<br/> </div>


OPŠTINA KIKINDA: 

DOTACIJE SPORTSKIM UDRUŽENJIMA U 2012. GODINI

VATERPOLO KLUB ŽAK	5,438,236.80

MZ MOKRIN	4,146,468.00

RK CRVENA ZVEZDA MOKRIN	4,000,000.00

FK KIKINDA	3,821,000.00

ŽENSKI RUKOMETNI KLUB	3,640,000.00

FOND ZA FIZIČKU KULTURU	3,160,282.00

MZ BAŠAID	3,017,988.00

MZ RUSKO SELO	2,896,893.00

KOŠARKAŠKI KLUB VELIKA KIKINDA	2,864,968.52

SPORTSKI SAVEZ KIKINDA	2,789,567.74

MZ NOVI KOZARCI	2,686,041.00

MZ NAKOVO	2,488,973.00

MZ IĐOŠ	2,434,576.00

MZ BANATSKO VELIKO SELO	2,340,511.00

MZ SAJAN	2,140,226.00

PLIVAČKI KLUB KIKINDA	2,054,167.31

MZ BANATSKA TOPOLA	2,013,250.00

DŽUDO KLUB	1,838,051.22

PLIVAČKI KLUB BANAT	1,658,641.13

MUŠKI RUKOMETNI KLUB KIKINDA	940,000.00

FK ZAK	939,999.99

ATLETSKI KLUB KIKINDA	921,014.48

STONOTENISKI KLUB KIKINDA	920,000.00

STONOTENISKI KLUB FLIP	849,418.09

SPORT INVALIDNIH LICA	840,177.16

STRELJAČKA DRUŽINA KIKINDA	800,000.00

BOKSERSKI KLUB	739,394.38

TENISKI KLUB KIKINDA	657,365.03

ŽENSKI FUDBALSKI KLUB KIKINDA	618,999.84

MUŠKI ODBOJKAŠKI KLUB	580,000.00

ŽENSKI ODBOJKAŠKI KLUB	540,000.00

ATLETSKI KLUB PARTIZAN	480,000.00

ŽENSKI KOŠARKAŠKI KLUB GIMNAZIJA	480,000.00

AERO KLUB	440,000.00

TENISKI KLUB MOKRIN	400,000.00

KARATE KLUB KIKINDA	360,000.00

ODBOJKAŠKI KLUB “KI-0230″	360,000.00

KLUB AMERIČKOG FUDBALA “MAMUTI” KIKINDA	300,000.00

KLUB MALOG FUDBALA KIKINDA	300,000.00

KARATE KLUB FENIKS	240,000.00

KLUB SEDEĆE ODBOJKE FENIKS	240,000.00

MUŠKI KUGLAŠKI KLUB RADNIČKI	240,000.00

MZ BANATSKO MOKRO SELO	213,912.00

MZ VELIKO BANATSKO SELO	213,912.00

KUGLAŠKI KLUB TOZA MARKOVIĆ	180,000.00

ŠAHOVSKI KLUB RADNIČKI	180,000.00

KARATE I BODIBILDING KLUB SLOBODA NOVI KOZARCI	100,000.00

SSŠ MILOŠ CRNJANSKI	37,760.00

TOTAL	69,541,793.69