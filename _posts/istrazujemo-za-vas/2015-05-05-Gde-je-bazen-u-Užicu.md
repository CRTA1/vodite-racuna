---
layout: post
title:  "Gde je bazen u Užicu?"
categories: istrazujemo-za-vas
img_url: /img/istražujemo-za-vas/pic28.jpg
description: "Zašto Užičani i dalje nemaju otvoreni bazen, kada su i ove i prošle godine u budžetu bila predviđena sredstva za taj objekat?"
---

**P:**

Zašto Užičani i dalje nemaju otvoreni bazen, kada su i ove i prošle godine u budžetu bila predviđena sredstva za taj objekat?


**O:**

Gradske vlasti Užica pokrenule su prošle godine proces otkupa otvorenog bazena u Sevojnu. Taj objekat bio je prethodno u privatnom vlasništvu, ali je zbog nevraćenog kredita i aktivirane hipoteke, prešao u vlasništvo nadležne banke.
Vrednost bazena je procenjena na oko 20 miliona dinara, a formirana je gradska komisija zadužena za pregovore o kupovini. Za otkup bazena u Sevojnu vlasti u Užicu su u budžetu za ovu godinu predvidele devet miliona dinara.
Objekat verovatno, ipak, neće biti otkupljen ove godine jer Uprava Užica nema dovoljno sredstava za njegovu kupovinu. Devet miliona dinara, planiranih budžetom za kupovinu bazena, neće biti dovoljno jer banka, u čijem je posedu objekat, ne pristaje da ga proda po toj ceni.
Uprava Užica pokušala je i da nađe partnera s kojim bi udruženim sredstvima kupila bazen, međutim, nije bilo zainteresovanih ponuđača jer je objekat propao i trebalo bi uložiti dosta novca u njegovu obnovu.
Devet miliona dinara predviđenih ovogodišnjim budžetom za kupovinu bazena, verovatno će biti preusmereno u druge namene, ukoliko do rebalansa ne bude dogovora o otkupu.