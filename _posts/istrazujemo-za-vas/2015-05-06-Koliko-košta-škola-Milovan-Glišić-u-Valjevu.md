---
layout: post
title:  "Koliko košta škola “Milovan Glišić” u Valjevu?"
categories: istrazujemo-za-vas
img_url: /img/istražujemo-za-vas/pic27.jpg
description: "Koliko je do sada para potrošeno na izgradnju osnovne škole “Milovan Glišić” u Valjevu, koja se zida više od deset godina, i kada će valjevska deca dobiti na upotrebu novu školu?"
---

**P:**

Koliko je do sada para potrošeno na izgradnju osnovne škole “Milovan Glišić” u Valjevu, koja se zida više od deset godina, i kada će valjevska deca dobiti na upotrebu novu školu?


**O:**

Izgradnja škole ”Milovan Glišić” u valjevskom naselju Brđani počela je još pre 13 godina, a prekidana je nekoliko puta zbog nedostatka sredstva.
Kamen temeljac za školu postavljen je još u aprilu 2000. godine, pošto je sredstva za radove obezbedila tadašnja Direkcija za izgradnju i razvoj kolubarskog okruga. Radovi su, međutim, zaustavljeni iste godine zbog nedostatka novca, a iz istog razloga i kasnije su prekidani u nekoliko navrata.
Izgradnja je nastavljena 2011, kada je zahvaljujući republičkom programu podrške građevinskoj industriji, sa 57 miliona dinara finansiran nastavak građevinsko-zanatskih radova i pokrivanje objekta.
Time je, kako navode gradske vlasti Valjeva, bio obezbeđen samo deo neophodnih sredstava. Grad je u izgradnju škole u 2012. uložio još oko 55 miliona dinara, kako bi uspeo da građevinski završi objekat.
Početkom juna ove godine počela je nova faza radova na unutrašnjem uređenju, a nastavak radova poveren je novom izvođaču. Vrednost radova procenjena je na 55,6 miliona, a rok za izvođenje radova je decembar 2013. godine.
Kako je najavljeno u gradskoj Upravi, za kasnije radove na partnernom uređenju i opremanju škole biće potrebno još oko 70 miliona dinara.